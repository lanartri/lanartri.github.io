---
layout: post
title:  "hayat,rengahenk"
date:   2005-03-30 01:23:00 +0000
published: true
categories: gündem
---

sokaklarını aşındırıyorum, alsancak'ın, yürüyerek hem de, inadına.  
renkler var, benimle yürüyen, her yerde.  
canlı renkler, mat renkler, birbirine karışmış renkler, kirli renkler, yanyana yürüyen renkler, oturan renkler, ışıkta bekleyen, araba kullanan, surat asan, kahkaha atan, çalışan, yorulan, her renkten renkler.  
hangi renk olduğumu düşünüyorum, neresindeyim paletin.  
devam ediyorum yürümeye. bakan renkler arıyorum, bakabildikçe, rengi artan, canlanan.  
hayır, bu değil, dışına giyilen değil. içeriden gelen, içten gelen, benim aradığım.  
anlıyorum, kokularından.  
bakışmak gibi, öpüşmek gibi, sevişmek, sevinmek, sevmek, sevilmek, kızmak, üzülmek gibi; dışı renklendirilemeyenler gibi.  
anlıyorum, kendi rengimi. olduğum değil, olmak istediğim.  
anlatamıyorum.  
solunca siyaha boyayın beni ve yazın mezarımın taşına, nefes alırken beceremedi.
