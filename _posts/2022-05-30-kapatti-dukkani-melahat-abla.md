---
layout: post
title:  "kapattı dükkanı melahat abla"
date:   2022-05-30 12:41:00 +0000
published: true
categories: gündem
---
> üç gün oldu, ses yok melahat abladan. kapı önüne çıkmaz, pencereden kafayı uzatmaz, whatsapp mahalle grubuna mesaj atmaz oldu.
> 
> güncel sokak haberlerini alamaz hale geldik. korkmaya da başladık bir yandan, bir şey mi geldi acaba başına, diye.
> 
> bakkala sordum. dün, dedi, ekmek almaya geldi, tek kelime konuşmadan çıkıp gitti.
> 
> olacak iş değil.
> 
> dayanamadım sonunda, çaldım kapısını.
> 
> \- iyi misin melahat abla, yolunda mı her şey?
> 
> \- gel evladım gel, öyle ulu orta konuşmayalım, duyan olur, gir hele içeri.
> 
> duysunlar abla, senin mahalledeki görevin değil miydi zaten bu, duymak ve duyurmak...
> 
> \- benim oğlan aradı alamanya'daki, ana, dedi, yeni yasa çıkmış, orda burda her şeyi yazıp durma, yalan çıkarsa hapis cezası varmış.
> 
> \- doğru diyorsun abla, daha çıkmadı ama çıkacak öyle bir yasa, ama bizi niye ilgilendirsin ki?
> 
> \- olur mu evladım, bu vasap neyin dedikleri sosyal medya değil mi, ordan yasaklamışlar işte yazmayı. geçen anlattıydım ya işte size, kasabın gelini anama gidiyom diye uzatmalısını da alıp deniz kenarın gitmiş, diye, öyle değilmiş işte doğrusu, anası hastaymış da gerçekten oraya gitmiş bu sefer. ya şimdi duyup da şikayet ederse beni?
> 
> bilemedim ne diyeceğimi.
> 
> \- haklısın abla, sen şimdilik yazma o zaman, arada komşu ziyaretleri yapar aramızda konuşuruz bunları artık, olmaz mı?
> 
> \- olur olur, ama bak hele, benim oğlan söyledi yine, telefonları da almayın yanınıza gelirken e mi, ordan da duyuyorlar, diyor.

...


---
<span style="color:#ffb84d">klip:</span> [meraklı melahat](https://www.youtube.com/watch?v=dj6vvbVQghw)

---
